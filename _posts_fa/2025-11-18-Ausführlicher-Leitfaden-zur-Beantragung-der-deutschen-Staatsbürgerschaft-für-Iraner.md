---
layout: post_fa
title: "راهنمای جامع درخواست شهروندی آلمان (Einbürgerung) برای ایرانیان"
date: 2025-11-18 11:00:00 +0200
categories: blog post
lang: fa
---
## بر اساس پورتال رسمی mein-digiport.de

این راهنما فرآیند درخواست تابعیت آلمان را برای متقاضیان ایرانی که از طریق درگاه دیجیتال (مانند پورتال شهر پادربورن و مناطق مشابه) اقدام می‌کنند، تشریح می‌کند.

---

### ۱. پیش‌شرط‌های عمومی (Voraussetzungen)
بر اساس قوانین فدرال و اطلاعات موجود در پورتال، برای دریافت شهروندی باید شرایط زیر را داشته باشید:

* **مدت اقامت:** داشتن اقامت قانونی در آلمان به مدت حداقل **۵ سال**.
* **حق اقامت:** داشتن اقامت دائم (Niederlassungserlaubnis) یا اقامت‌های موقتی که قابلیت تبدیل به دائم را دارند (مانند کارت آبی).
* **تامین معاش:** توانایی تامین هزینه‌های زندگی خود و خانواده بدون وابستگی به کمک‌های دولتی (SGB II یا SGB XII / بورگرگلد).
* **دانش زبان:** مدرک زبان آلمانی در سطح **B1** (یا مدارک معادل مانند اتمام مدرسه در آلمان).
* **دانش مدنی:** قبولی در آزمون شهروندی (Einbürgerungstest) یا فارغ‌التحصیلی از مدارس آلمان که درس "سیاست" را گذرانده باشند.
* **پایبندی به قانون اساسی:** اعلام وفاداری به قانون اساسی دموکراتیک آلمان.
* **عدم سوءپیشینه:** نداشتن محکومیت کیفری سنگین (محکومیت‌های تا ۹۰ روز حقوق معمولاً مانع نیستند).

> **نکته مهم برای ایرانیان :** طبق قانون جدید (StARModG)، دیگر نیازی به ترک تابعیت ایرانی نیست و شما می‌توانید پاسپورت ایرانی خود را حفظ کنید (تابعیت دوگانه).

---

### ۲-1. مدارک مورد نیاز (Unterlagen)

1.  **مدارک هویتی:**
    * پاسپورت معتبر ایرانی.
    * شناسنامه ایرانی (اصل و ترجمه رسمی تایید شده).
    * کارت اقامت (Aufenthaltstitel).
2.  **مدارک مالی و شغلی:**
    * سه فیش حقوقی آخر.
    * قرارداد کاری (Arbeitsvertrag).
    * گواهی کارفرما (Arbeitsbescheinigung) مبنی بر ادامه همکاری.
    * برای مشاغل آزاد: گواهی مشاور مالیاتی (BWA) و برگه مالیاتی (Steuerbescheid).
    * گواهی عدم دریافت کمک‌های دولتی (در صورت نیاز).
3.  **مدارک مسکن:**
    * قرارداد اجاره (Mietvertrag).
    * گواهی پرداخت اجاره (یا فیش بانکی).
4.  **مدارک اثبات همگرایی:**
    * مدرک زبان (Zertifikat Deutsch B1).
    * مدرک آزمون شهروندی (Einbürgerungstest).
    * لیست رزومه کامل (Lebenslauf) به زبان آلمانی.


### ۲-۲. روند گام‌به‌گام درخواست  
روند اجرایی به ترتیب زیر است:

#### گام اول: شناسایی مسئول پرونده و تماس
1.  به وب‌سایت اداره مهاجرت/شهروندی مراجعه کنید.
2.  لیست مسئولین (Sachbearbeiter) را پیدا کنید.
3.  بر اساس **حرف اول نام خانوادگی** خود، مسئول مربوطه را پیدا کرده و با او تماس بگیرید.
4.  در این تماس، نام شما در سیستم ثبت می‌شود.

#### گام دوم: جلسه مشاوره (Beratungsgespräch)
* پس از ثبت نام تلفنی، باید منتظر بمانید.
* از طریق **نامه** یا **تماس تلفنی** به شما وقت "مشاوره" داده می‌شود.
* **در جلسه مشاوره:**
    * اگر مدارک کامل باشد: وقت "تحویل مدارک" (Antragstellung) داده می‌شود.
    * اگر مدارک ناقص باشد: لیست نقص‌ها اعلام شده و باید بروید تا مدارک را کامل کنید. پس از تکمیل، مجدداً تماس گرفته و وقت تحویل مدارک می‌گیرید.

#### گام سوم: روز تحویل مدارک و مصاحبه شفاهی
در روز تعیین شده برای تحویل مدارک، علاوه بر بررسی کاغذها، یک مصاحبه شفاهی مهم انجام می‌شود:
* **موضوع:** پرسش در مورد **Loyalitätserklärung** (بیانیه وفاداری به قانون اساسی).
* باید نشان دهید که اصول دموکراتیک آلمان را درک کرده و به آن پایبند هستید.

#### گام چهارم: دریافت نتیجه (Urkunde)
* پروسه بررسی حدود **۸ هفته** (طبق تجربه اخیر) طول می‌کشد.
* پس از آماده شدن گواهی شهروندی، با شما تماس گرفته می‌شود تا برای دریافت سند (Einbürgerungsurkunde) وقت بگیرید.

---

### ۳. اقدامات پس از دریافت شهروندی
پس از اینکه سند شهروندی (Urkunde) را دریافت کردید، کار شما با اداره شهروندی تمام می‌شود. برای مراحل بعدی باید به **اداره امور شهروندان (Bürgeramt)** مراجعه کنید:
1.  درخواست پاسپورت آلمانی (Reisepass).
2.  درخواست کارت شناسایی (Personalausweis).

---

### ۴. مدارک مورد نیاز برای روز تحویل
(همراه داشتن اصل و کپی ترجمه‌شده الزامی است)
* پاسپورت ایرانی و کارت اقامت.
* شناسنامه ترجمه شده.
* مدارک مالی (فیش حقوقی ۳ ماه آخر، قرارداد کار).
* کارت بیمه سلامت
* مدرک زبان B1 و مدرک آزمون شهروندی.
* رزومه (Lebenslauf) به آلمانی.

---

### ۵. هزینه‌ها
* **۲۵۵ یورو** (بزرگسال) - معمولاً پس از بررسی پرونده پرداخت می‌شود.
